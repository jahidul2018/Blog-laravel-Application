<p>আজ আমরা এন্ড্রয়েড সম্পর্কে প্রাথামিক ধারনা এবং ডেভেলপমেন্ট এর জন্য প্রয়োজনীয় টুল সম্পর্কে জানব।</p>
<p>এন্ড্রয়েড(ইংরেজি: Android) হল মোবাইলের জন্য কিছু সফটওয়্যারের সম্মিলন যেখানে অপারেটিং সিস্টেম, মিডলওয়্যার এবং এর এপ্লিকেশনগুলো থাকে।&nbsp;অ্যান্ড্রয়েড ইনকর্পোরেট প্রতিষ্ঠা হয়েছিল পালো আল্টো, ক্যালিফোর্নিয়ায় ২০০৩ সালের অক্টোবরে। বিখ্যাত এ কোম্পানির প্রতিষ্ঠাতা অ্যান্ডি রুবিন; সাথে ছিলেন রিচ মাইনার, নিক সিয়ারস এবং ক্রিস হোয়াইট (ওয়েবটিভি'র ডিজাইন এবং ইন্টারফেস প্রধান)।গুগল, ইনকর্পোরেটের প্রাথমিক ডেভেলপারদের (Android Inc) কিনে নেয় ২০০৫ সালে&nbsp;। আর অ্যান্ড্রয়েডের বিতরণ উন্মুক্ত করা হয় ৫ নভেম্বর ২০০৭ সালে; যেখানে ৮০টি হার্ডওয়্যার, সফটওয়্যার এবং টেলিকম কোম্পানি ছিল। এন্ড্রয়েডের অপারেটিং সিস্টেম লিনাক্স কারনেলের উপর ভিত্তি করে তৈরী করা হয়েছে। বর্তমানে এন্ড্রয়েড হল বিশ্বের শীর্ষ বিক্রিত স্মার্টফোন অপারেটিং সিস্টেম।</p>
<p>এন্ড্রয়েডের অনেক ডেভেলপার আছে যারা এর জন্য বিভিন্ন এপ্লিকেশন তৈরী করে থাকে এবং এতে করে এই অপারেটিং সিস্টেমের জনপ্রিয়তা বৃদ্ধি পেয়েছে। এখন প্রায় ১,০০০,০০০ সংখ্যক এরও বেশি এপ্লিকেশন এন্ড্রয়েড বাজারে রয়েছে। এন্ড্রয়েড মার্কেট(<a href="https://play.google.com/store/apps?hl=en">Google Play)</a>&nbsp;একটি এপ্লিকেশন বাজার যেটা গুগল চালায়। এন্ড্রয়েড ডেভেলপাররা মূলত প্রাথমিকভাবে জাভা প্রোগ্রামিং ভাষা দিয়ে এটি লিখে থাকে, যেটা গুগল জাভা লাইব্রেরি দ্বারা নিয়ন্ত্রন করা হয়।</p>
<p>এন্ড্রয়েড ডেভেলপমেন্ট করতে প্রাথমিকভাবে যে ল্যাঙ্গুয়েজগুলো জানা প্রয়োজন হয় তার মধ্যে প্রধান হচ্ছে Java এবং যে IDE ব্যবহার করতে হয় তা হচ্ছে এন্ড্রয়েড ডেভেলপার&nbsp;টুল (ADT) প্লাগিন&nbsp;, যা আপনারা এখান থেকে&nbsp;<a href="http://developer.android.com/sdk/index.html">ডাউনলোড</a>&nbsp;করে নিতে পারেন।</p>
<p>এছাড়াও আপনাকে জাভা enviroment এর জন্য জাভা ডেভেলপমেন্ট কিট Java Platform (JDK) কম্পিউটার এ ইন্সটল করে নিতে হবে। জাভা ডেভেলপমেন্ট কিট (Java Platform (JDK))&nbsp;<a href="http://www.oracle.com/technetwork/java/javase/downloads/jdk8-downloads-2133151.html">ডাউনলোড করুন</a>&nbsp;এখান থেকে।</p>
<p>এন্ড্রয়েড ডেভেলপমেন্ট এ জাভা ল্যাঙ্গুয়েজ জানা আবশ্যক, কিন্ত এখানে আমি জাভা সম্পর্কে বিস্তারিত বলবনা।</p>
<p>আপনারা জাভা সম্পর্কে বিস্তারিত জানতে এই দুইটি টিউটোরিয়াল দেখতে পারেন</p>
<ul>
<li>&nbsp;<a href="https://www.youtube.com/playlist?list=PLFE2CE09D83EE3E28">Java (Beginner) Programming Tutorials</a></li>
<li><a href="https://www.youtube.com/playlist?list=PL27BCE863B6A864E3">&nbsp;Java (Intermediate) Tutorials</a></li>
</ul>
<p>এছাড়াও আমি এই এন্ড্রয়েড ডেভেলপমেন্টের ধারাবাহিক পর্বে জাভার গুরত্তপূর্ণ মেথড ও ক্লাস সম্পর্কে আলোচনা করতে চেষ্টা করব।</p>
<p>আজকে আমরা শুধু এন্ড্রয়েড ডেভেলপমেন্ট এর জন্য এন্ড্রয়েড ডেভেলপার&nbsp;টুল (ADT) বা&nbsp;IDE টি ইন্সটল করব। আপনার&nbsp;&nbsp;এন্ড্রয়েড SDK, &nbsp;ADT Bundle টি ডাউনলোড হয়ে গেলে ZIP ফাইলটা extract করুন। Eclipse ফোল্ডার থেকে আইকন যুক্ত eclipse এপ্লিকেশন টি রান করুন । তারপর এন্ড্রয়েড ডেভেলপমেন্টের এর জন্য workspace ফোল্ডার নির্ধারণ করে দিন ।</p>
<p>এখন আপনার IDE টি প্রথম এপ্লিকেশন রান করার জন্য প্রস্তুত।</p>